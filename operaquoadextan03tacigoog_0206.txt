204 ANNALIUM (suasa.

ingenio et comptae facundiae. Cassius plebeii Romae
generis, verum antiqui honoratique , et severa patris
disciplina eductus, facilitate saepiuS‚ quam industria,
commendabatur. Huic Drusillam , ,Vinicio Iuliam,
Germanico genitas, coniungit: superque ea re senatui
scripsit, levi cum honore iuvenum. Dein, redditis ab·
sentiae caussis admodum vagis, flexit ad graviora et of-
’ sensiones ob rempubl. coeptas, utque Macro praefectus
tribunorumque et centurionum pauci secum introirent,
quotiens curiam ingrederetur, petivit; factoque large,
et sine praescriptione generis aut numeri, senatuscon-
sultu, ne tecta quidem urbis, adeo publicum consilium
numquam adiit, deviis plerumque itineribus ambigens
patriam et declinans.

l 6. Interea magna vis accusatorum in eo's inrupit,
qui pecunias foenore auctitabant, adversum legem di-
ctatoris Caesaris, qua de modo credendi possidendique
intra Italiam cavetur: omissam olim, quia privato usui
bonum publicum postponitur. Sane vetus urbi foene-
bre malum, et seditionum discordiarumque creberri-
ma caussa: eoque cohibebatur, antiquis quoque et
minus corruptis moribus. Nam primo duodecim ta-
bulis sanctum, ne quis unciario foenore amplius exer-
ceret, cum antea ex libidine locupletium agitaretur:
dein rogatione tribunicia ad semuncias redacta, postre-
mo vetita versura. Multisque plebis scitis obviam
itum fraudibus, quae, totiens repressae, miras per artes
rursum oriebantur. Sed tum Gracchus praetor, cui ea
quaestio evenerat, multitudine periclitantium subactus,
retulit ad senatum: trepidique patres (neque enim
quisquam tali culpa vacuus) veniam a principe petive-
re: et, concedente, annus in posterum sexque menses

