94 HISTORIARUM (amma.

pularia. Auctoritas Cluvii praevaluit, ut puniri ultro
libertum suum Vitellius iuberet. Cluvius comitatui
principis adiectuS, non adempta Hispania, quam rexit
absenS, exemplo L. Arruntii. Eum Tiberius Caesar ob
metum, Vitellius Cluvium nulla formidine retinebat.
Non idem Trebellio Maximo honos. profugerat Bri-
tannia ob iracundiam militum: missus est in locum
eius Vettius Bolanus e praesentibus.

66. Angebat Vitellium victarum legionum haud-
quaquam fractus animuS. Sparsae per ltaliam et vi-
ctoribus permixtae, hostilia loquebantur: praecipua
quartadecimanorum ferocia, qui se victos abnuebant:
quippe Bedriacensi acie, vexillariis tantum pulsis, vires
leyionia non adfuisse. Remitti eos in Britanniam, unde
a Nerone exciti erant, placuit3 atque interim Batavo·
rum cohortes una tendere, ob veterem adversus quarta-
decimanos discordiam. Nec diu, in tantis armatorum
odiis, quies fuit. Augustae Taurinorum, dum opificem
’ quendam Batavus ut fraudatorem insectatur, legiona-
rius ut hospitem tuetur, sui cuique commilitones ad-
gregati, a conviciis ad caedem transiere. Et proelium
atrox exarsisset, ni duae praetoriae eohorteS, caussam
quartadecimanorum secutae, his fiduciam et metum
Batavis fecissent. Quos Vitellius agmini suo iungi, ut
fidos3 legionem, Graiis Alpibus traductam, eo flexu
itineris ire iubet, quo Viennam vitarent: namque et
Viennenses timebantur. Nocte, qua proficiscebatur
legio, relictis passim ignibuS, pars Taurinae coloniae
ambusta: quod damnum, ut pleraque belli mala, ma·
ioribus aliarum urbium cladibus oblitteratum. Quar—
tadecimani postquam Alpibus degressi sunt, seditiosis-
simus quisque signa Viennam ferebant. Consensu
meliorum compressi et legio in Britanniam transvecta.

