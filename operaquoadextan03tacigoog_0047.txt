mc. 15.) mn. 1. CAP. oo. σι. 39

rum ducit. Ipse impositas navibus quattuor legiones
per lacus vexit: simulque pedes , eques , classis, apud
praedictum amnem convenere. Chauci, cum auxilia
pollicerentur. in commilitium adsciti sunt. Bructeros
sua urentis expedita cum manu L. Stertinius, missu
Germanici , fudit: interque caedem et praedam reperit
undevicesimae legionis aquilam, cum Varo amissam.
Ductum inde agmen ad ultimos Bructeroru’m: quan-
tumque Amisiam et Luppiam amnes inter, vastatum,
haud procul Teutoburgiensi saltu ‚ in quo reliquiae
Vari legionumque insepultae dicebantur.

6⁴. Igitur cupido Caesarem invadit, solvendi su-
prema militibus ducique; permoto ad miserationem
omni, qui aderat, exercitu, ob propinquos, amicos, de-
nique ob casus bellorum et sortem hominum. Prae-
misso Caeeina, ut occulta saltuum scrutaretur, pontes-
gue et aggeres humido paludum et fallacibus campis
imponeret, incedunt moestos locos ‚ visuque ac memo—
ria deformes. Prima Vari castra ‚ lato ambitu ‚ et di-
mensis principiiS‚ trium legionum manus ostentabant:
dein, semiruto vallo, humili fossa, accisae iam reliquiae
consedisse intelligebantur: medio campi albentia ossa,
ut fugerant, ut restiterant, disiecta vel aggerata. Ad-
iacebant fragmina telorum , equorumque artus ‚ simul
truncis arborum antefixa ora: lucis propinquis barbaff
rae arae, apud quas tribunos ae primorum ordinum
centuriones mactaverant. Et cladis eius superstites,
pugnam aut vincula elapsi, referebant, hic cecidisse le-
yatos; illic raptus aquilas ,· primum ubi vulnus Varo ad-
actum5 ubi infelici dextra et suo ictu mortem invenerit,-
quo tribunali concionatus Arminius, quot patibula ea-
plicis, quae scrobes; utque siquis et aquilis per super-
·biam inluserit.

