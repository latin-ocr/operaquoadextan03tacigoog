-258 c. conflamus ‘merrus

sciscendis principibuS, de pace denique ac bello, ple- .
rumque in conviviis consultantz tamquam nullo magis
tempore aut ad simplices cogitationes pateat animus,
aut ad magnas incalescat. Gens non astuta, nec calli-
da, aperit adhuc secreta pectoris licentia ioci. Ergo de-
’ tecta et nuda omnium mens postera die retractatur, et
salva utriusque temporis ratio est. Deliberant, dum
fingere nesciunt: constituunt. dum errare non possunt.
23. Potui humor ex hordeo aut frumento, 1n quan-
dam similitudinem vini conruptuS. Proximi ripae et
vinum mercantur. Cibi simplices: agrestia poma, re-
cens fera, aut lac concretum. Sine adparatu,sine blan-
dimentis expellunt famem. Adversus sitim non eadem
temperantia. Si indulseris ebrietati, suggerendo quan-
tum concupiscunt, haud minus facile vitiis, quam ar-
mis, vincentur.
24. Genus spectaculorum unum atque in omni coe-

, tu idem. Nudi iuveneS‚ quibus id ludicrum est, inter

gladios se atque infestas frameas saltu iaciunt. Exer-
citatio artem paravit, ars decorem: non in quaestum
tamen, aut mercedem. Quamvis audacis lasciviae
pretium est, voluptas spectantium. Aleam (quod mi-
rere) sobrii inter seria exercent, tanta lucrandi perden-
dive temeritate‚ ut, cum omnia defecerunt, extremo ac
novissimo iactu de libertate et de corpore contendant.
Victus voluntariam servitutem adit. Quamvis ,iuve-
nior‚ quamvis robustior, adligare se ac venire patitur.
Ea estin re prava pervicacia: ipsi fidem vocant. Ser-
vos conditionis huius per commercia tradunt, ut se
quoque pudore victoriae exsolvant.

25. Ceteris servis, nonin nostrum morem, descri-
ptis per familiam ministeriis, utuntur. Suam quisque
sedem, suos Penates regit. Frumenti modum domi-

