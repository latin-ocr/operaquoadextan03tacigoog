30 ursi-onmium (amma.

positus probatusque, servili deinceps probro respersus
est, tamquam scyphum aureum in convivio Claudii
furatus: et Claudius postera die soli omnium Vinio fi-
ctilibus ministrari iussit. Sed Vinius proconsulatu
Galliam Narbonensem severe integreque rexit. Mox
Galbae amicitia in abruptum tractae, audax, callidus,
promptus», et, prout animum intendisset, pravus aut
industrius, eadem vi. Testamentum T. Vinii, magni-
tudine opum, inritum. Pisonis supremam voluntatem
paupertas firmavit.

49. Galbae corpus diu neglectum et licentia tene-
brarum plurimis ludibriis vexatum, dispensator Argi-
us, e prioribus serviS, humili sepultura m privatis eius
hortis contexit. Caput, per lixas calonesque suffixum
laceratumque, ante Patrobii tumulum (libertus is Nero-
nis, punitus a Galba fuerat) postera demum die reper-
tum et cremato iam corpori admixtum est. Hunc exi-
tum habuit Ser. Galba, tribus et septuaginta annis
quinque principes prospera fortuna emensuS, et alieno
imperio felicior, quam suo, Vetus in familia nobilitas,
magnae opes: ipsi medium ingenium, magis extra vi-
tia, quam cum virtutibus. Famae nec incuriosus nec
venditator. Pecuniae alienae non adpetenS, suae par-
cus, publicae avarus, Amicorum libertorumque, uhi
in bonos incidisset, sine reprehensione patiens; si
mali forent, usque ad culpam ignarus Sed claritas
natalium et metus temporum obtentui, ut, quod segni-
tia erat, sapientia vocaretur. Dum vigebat aetas, mi·-
litari laude apud Germanias floruit. Pro consule ’Afri-
cam moderate} iam senior, citeriorem Hispaniam pari
iustitia continuit. maior privato visua, dum privatus

fuit, et omnium consensu capax imperii, nisi impe-
rasset

