DE GERMANIA. cAP. 29—31. ’964

adterit. Exempti oneribus et conlationibuS‚ et tantum
in usum proeliorum sepositi, velut tela atquearma, bel-
lis reservantur. Est in eodem obsequio et Mattiacorum
gens. Protulit enim magnitudo populi Romani ultra
Rhenum ultraque veteres terminos imperii reverenti-
am. Ita sede finibusque m sua ripa, mente animoque
nobiscum agunt, cetera similes Batavis, nisi quod ipso
adhuc terrae suae solo et coelo acri us animantur. Non
numeraverim inter Germaniae popu10S, quamquam
trans Rhenum Danubiumque consederint, eoS, qui de-
cumates agros exercent. Levissimus quisque Gallo-
’ rum, et inopia audax, dubiae possessionis solum occu·
pavere. Mox limite acm, promotisque praesidiiS, sinus
imperii et pars provinciae habentur.

30. Ultra hos Catti initium sedis ab Hercynio saltu
inchoant, non ita effusis ac palustribus lociS, ut ceterae
civitateS, in quas Germania patescit: durant siquidem
colleS, paullatimque rarescunt· et Cattos suos saltus
Hercynius prosequitur simul atque deponit. Duriora
genti corpora, Stricti artuS, minax vultuS‚ et maior ani-
mi vigor. Multum (ut inter Germanos) rationis ac sol-
lertiae: praeponere electos, audire praepositQS, nosse
ordineS, intelligere occasioneS‚ differre inpetuS, dispo-
nere diem, vallare noctem, fortunam inter dubia, vir-
tutem inter certa numerare: quodque rarissimum, nec
nisi Romanae disciplinae concessum, plus reponere in
duce, quam in exercitu. Omne robur in pedite, quem,
super arma . ferramentis quoque et copiis onerant.
Alios ad proelium ire videaS, Cattos ad bellum. Rari
excursus et fortuita pugna. Equestrium sane virium
id proprium, cito parare victoriam, cito cedere. Veloci-
tas iuxta formidinem, cunctatio propior constantiae est.

3⁴ . Et aliis Germanorum populis usurpatum rara

