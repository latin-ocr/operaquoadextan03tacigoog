at ANNALIUM (mmm.

’ nata, quam ut penitus sentire crederetur. paucioribus
Drusum et finem lllyrici motus laudavit, sed intentior,
et fida oratione. Cunctaque, quae Germanicus indul-
serat, servavit etiam apud Pannonicos exercitus.

53. Eodem anno Iulia supremum diem obiit , ob
impudicitiam olim a patre Augusto Pandateria insula,
mox oppido Rheginorum, qui Siculum fretum accolunt,
clausa. Fuerat in matrimonio Tiberii, florentibus Caio
et Lucio Caesaribus ‚ spreveratque , ut imparem. Nec
alia tam intima Tiberio caussa ‚ cur Rhodum abscede—
ret. Imperium adeptuS‚ extorrem, infamem, et, post
interfectum Postumum Agrippam, omnis spei egenam,
inopia ac tabe longa peremit, obscuram fore necem lon-
ginquitate exsilii ratus. Par caussa saevitiae iu Sem-
pronium Gracchum , qui familia nobili, sollers ingenio
et prave facundus, eandem Iuliam in matrimomo M.
Agrippae temeraverat. Nec is libidini linis: traditam
Tiberio pervicax adulter contumacia et odiis in mari-
tum accendebat: litteraeque, quas Iulia patri Augusto
cum insectatione Tiberii scripsit, a Graccho compositae
credebantur. Igitur amotus Cercinam , Africi maris
insulam,quattuordec-im annis exsilium toleravit. Tunc
milites , ad caedem missi, invenere in prominenti lito-
ris, nihil laetum opperientem. Quorum adventu breve
tempus petivit, ut suprema mandata umori Alliariae per
litteras daret.- cervicemque percussoribus obtulit, con-
stantia mortis haud indignus Sempronio nomine; vita
degeneraverat. Quidam non Roma eos milites , sed
ab 1.. Asprenate, proconsule Africae, missos tradidere,
auctore Tiberio, qui famam caedis posse in Asprenatem
verti frustra speraverat.

54. Idem annus novas caerimonias accepit, addito
sodalium Augustalium sacerdotio: ut quondam T. Ta-

