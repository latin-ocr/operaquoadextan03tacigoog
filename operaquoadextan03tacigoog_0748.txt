338 DE ORATORIBUS

pserit, tanto altior et excel-ior et illis nobilitata discri-
minibus in ore hominum agit, quorum ea natura est,
ut secura nolint.

38. Transeo ad formam et consuetudinem veterum
iudiciorum: quae etsi nunc aptior estcivitati, eloquen-
tiam tamen illud forum magis exercebat, in quo nemo
intra paucissimas horas perorare cogebatur, et liberae
comperendinationes erant, et modum dicendi sibi quis-
que sumebat, et numerus neque dierum neque patro-
norum finiebatur. Primus baec tertio consulatu Cn.
Pompeius adstrinxit, inposuitque veluti frenos elo-
quentiae, ita tamen, ut omnia in foro, omnia legibus,
omnia apud praetores gererentur: apud quos quanto
maiora negotia olim exerceri solita sint, quod maius
argumentum est, quam quod caussae centumvitales,
quae nunc primum obtinent locum, adeo splendore ali-
orum iudiciorum obruebantur, ut neque Ciceronis, ne·-
que CaesariS, neque Bruti, neque Coelii, neque Calvi,
non denique ullius magni oratoris liber apud centum-
viros dictus legatur, exceptis orationibus Asinii, quae
pro haeredibus Urbiniae inscribuntur, ab ipso tamen
Pollione mediis divi Augusti temporibus habitae, post-
quam longa temporum quies et continuum populi oti-
um et adsidua senatus tranquillitas et maximi principis
disciplina ipsam quoque eloquentiam, sicut omnia alia,

acaverat.
p 39. Parvum et ridiculum fortasse videbitur, quod
dicturus sum: dicam tamen, vel ideo, ut rideatur.
Quantum humilitatis putamus eloquentiae adtulisse
paenulas istas, quibus adstricti et velut inclusi cum iu·-
dicibus fabulamur? quantum virium detraxisse ora-
tioni auditoria et tabularia credimus, in quibus iam fe-
·13 plurimae caussae explicantur? Nam quomodo no-

 

 

