340 DE QRATomnus

³* '¹‘ * Non de otiosa et quieta re loquimur, et quae
probitate et modestia gaudeat: sed est magna illa et
notabilis eloquentia, alumna licentiae, quam stulti li·-
bertatem vocabant, comes seditionum, effrenati populi
incitamentum, sine obsequiO, sine servitute, contumax,
temeraria, adrogans, quae in bene constitutis civitati-
bus non oritur. Quem enim oratorem Lacedaemonium,
quem Cretensem accepimus? quarum civitatum seve·-
rissima disciplina et severissimae leges traduntur. Ne
Macedonum quidem ac Persarum, aut ullius gentiS,
quae certo imperio contenta fuerit, eloquentiam novi-
mus. Rhodii quidam, plurimi Athenienses oratores
exstiterunt, apud quos omnia populuS, omnia inperiti,
omnia, ut sic dixerim, omnes poterant. Nostra quoque
civitae, donec erravit, donec se partibus et dissensioni-
bus et discordiis coniecit, donec nulla l'uit in foro pax,
nulla in senatu concordia, nulla in iudiciis moderatio,
nulla superiorum reverentia, nullus magistratuum mo-
duS, tulit sine dubio valentiorem eloquentiam3 sicut
indomitus ager habet quasdam herbas laetiores. Sed
nec tanti reipublicae Gracchorum eloquentia fuit, ut
pateretur et leges: nec bene famam eloquentiae Cicero
tali exitu pensavit.

41. Sic quoque, quod superest antiqui oratoribus,
forum, non emendatae nec usque ad votum compositae
civitatis argumentum est. Quis enim nos advocat, nisi
aut nocens aut miser? Quod municipium in clientelam
nostram venit, nisi quod aut vicinus populus aut ‹lo-
mestica discordia agitat? Quam provinciam tuemur,
nisi spoliatam vexatamque? Atqui melius fuisset, non
queri, quam vindicari. Quodsi inveniretur aliqua
civitas, in qua nemo peccaret, supervacuus esset inter
innocentes orator, sicut inter sanos medicus, Quomo-

 

 

