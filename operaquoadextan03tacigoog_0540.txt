t22 HJsTORIARUM (mm-³23.

retinendi,quae Vitellius indulsisset, spe. Atque ipsum
Caecinam non obscure ad transitionem hortabantur-,s
Recitatae pro concione epistolae addidere fiduciam.
qnod submisse Caecina, velut offendere Vespasianum
timenS, ipsorum duces contemptim , tamquam insul-
tantes Vitellio, scripsissent.

to, Adventu deinde duarum legionum, e quibus
tertiam Dillius Aponianus, oetavam Numisius Lupus
ducebant, ostentare vires, et militari vallo Veronam
circumdare placuit. Forte Galbianae legioni in adver-
sa fronte valli opus cesserat, et visi procul sociorum
equiteS, vanam formidinem, ut hostes, fecere. Rapi-
untur arma, et, ut proditionis, ira militum in T. Am-
pium Flavianum incubuit, nullo criminis argumento3
sed, iam pridem invisuS‚ turbine quodam ad exitium
poscebatur: propinquum Vitellii, proditorem Othonis,
interceptorem donativi clamitabant. Nec defensioni lo-
cus, quamquam supplices manus tenderet, humi ple-
rumque stratus, lacera veste, pectus atque ora singultu
quatiens, ld ipsum apud infensos incitamentum erat,
tamquam nimius pavor conscientiam argueret. Ob-
turbabatur militum vocibus Aponius, cum loqui coe-
ptaret: fremitu et clamore ceteros aspernantur: uni
Antonio apertae militum aures. Namque et facundia
aderat, mulcendique vulgum artes et auctoritas. Ubi
crudescere seditio, et a conviciis et probris ad tela et
manus transibant, iniici catenas Flaviano iubet. Sensit
ludibrium miles, disiectisque, qui tribunal tuebantur,
extrema vis parabatur. Opposuit sinum Antonius,
stricto ferro, aut militum se manibus, aut sui-³, moritu-
rum obtestans: ut quemque notum et aliquo militari
decore insignem adspexerat, ad ferendam opem nomi-
ne ciens. Mox conversus ad signa et bellorum deos.

N

