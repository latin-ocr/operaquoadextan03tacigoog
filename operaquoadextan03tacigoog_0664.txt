254 e. CORNELIUS TAclTus

suaseris, quam vocare hostes et vulnera mereri. Pi-
grum quinimmo et iners videtur, sudore adquirere,
quod possis sanguine parare.

¹5. Quotiens bella non ineunt, multum venatibuS,
plus per otium transigunt, dediti somno ciboque. For-
tissimus quisque ao bellicosissimus nihil agenS, dele—
gata domus et Penatium et agrorum cura feminis seni
busque et infirmissimo cuique ex familia: ipsi hebent;
mira diversitate naturae, cum iidem homines sie ament
inertiam et oderint quietem. Mos est civitatibus, ultro
ae viritim conferre principibus vel armentorum vel
frugum , quod, pro honore acceptum, etiam necessitati-
bus subvenit. Gaudent praecipue finitimarum gentium
donis, quae non modo a singulis, sed publice mittun-
tur: electi equi, magna arma, phalerae torquesque.
Iam et pecuniam accipere docuimus,

⁴6. Nullas Germanorum populis urbes habitari,
satis notum est: ne pati.quidem inter se iunctas sedes?
Colunt discreti ac diversi, ut fonS‚ ut campuS, ut ne-
mus placuit. Vicos locant, non in nostrum morem
connexis et cohaerentibus aedificiis: suam quisque
domum spatio circumdat, sive adversus casus ignis re-
medium, sive inscitia aedificandi. Ne caementorum
quidem apud illos aut tegularum usus: materia ad
omnia utuntur informi et citra speciem aut delectatio-
nem. Quaedam loca diligentius inlinunt terra, ita pura
ac splendente, ut picturam ac lineamenta colorum imi-
tetur. Solent et subterraneos specus aperire, eosque
multo insuper fimo onerant, suffugium hiemi et rece-
ptaculum frugibus, quia rigorem frigorum eiusmodi
locis molliunt: et, siquando hostis‘advenit, aperta po·-
pulatur, abdita autem et defossa aut ignorantur, aut eo
inso fallunt, quod quaerenda sunt. ·

