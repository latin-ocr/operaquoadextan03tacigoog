12 ANNAmum (munes.

vigiles. Ducemque terruit dira quies: nam Quincti·-
lium Varum, sanguine oblitum et paludibus emersum,
cernere et audire visus est, velut vocantem ‚ non tamen
obsecutus ‚ et manum intendentis repulisse. Coepta
luce ‚ missae in latera legiones , metu an contumacia,
locum deseruere: capto propere campo ‚ humentia ul-
tra. Neque tamen Arminius, quamquam libero in-
cursu, statim prorupit: sed, ut haesere coeno fossisque
impedimenta, turbati circum milites ‚ incertus signo—
rum ordo, utque tali in tempore, sibi quisque properus
et lentae adversum imperia aures ‚ inrumpereGerma-
nos iubet, clamitans ‚ En Varus, et eodem iterum [alo
victae teyiones! Simul haec, et cum delectis scindit
agmen, equisque maxime vulnera ingerit: illi sangui-
ne suo et lubrico paludum lapsantes ‚ excussis rectori-
bus , disiicere obvios ‚ proterere iacentes. Plurimus
circa aquilas labor ‚ quae neque adversum ferri ingru-
entia tela‚ neque figi limosa humo poterant. Caecina,
dum sustentat aciem ‚ suffosso equo delapsus ‚ circum-
veniebatur, ni prima legio sese opposuisset. iuvit ho-
stium aviditas , omissa caede praedam sectantium: ,
enisaeque legiones ‚ vesperascente die ‚ in aperta et so-
lida. Neque is miseriarum finis. Struendum vallum,
petendus agger: amissa magna ex parte, per quae ege-
ritur humus aut exciditur cespes: non tentoria mani-
pulis , non fomenta sauciis: infectos coeno aut cruore
cibos dividentes, funestas tenebras ‚ et tot· hominum
millibus unum iam reliquum diem lamentabantur.

66. Forte equus ‚ abruptis vinculis vagus et cla-
more territus, quosdam occurrentium obturbavit. Tan-
ta inde consternatio ‚ zinrupisse Germanos credentium,
ut cuncti ruerent ad portas: quarum decumana maxime
petebatur, aversa hosti et fugientibus tutior. Caecina,

 

