mess.) mn. xv. cAt’. 41—43. 38⁴

amissa sunt, numerum inire haud promptum fuerit:
sed vetustissima religione, quod Servius Tullius Lunae,
et Magna ara fanumque, quae praesenti Herculi Arcas
Evander sacraverat, aedesque Statoris Iovis, vota Ro-
mulo, Numaeque regia et delubrum Vestae cum Pena-
tibus populi Romani, exusta. Iam opes, tot victoriis
quaesitae, et Graecarum artium decora, exin monimen*
ta ingeniorum antiqua et incorrupta, quamvis, in tanta
resurgentis urbis pulchritudine, multa seniores memi-
nerant, quae reparari nequibant. Fuere, qui adnota-
rent, xtv. Kalend. Sextiles principium incendii huius
ortum, quo et Senones captam urbem inflammaverint.
Alii eo usque cura progressi sunt, ut totidem annos
mensesque et dies inter utraque incendia numerent.

42. Ceterum Nero usus est patriae ruinis, exstru-
xitque domum, in qua haud perinde gemmae et aurum
miraculo essent, solita pridem et luxu vulgata, quam
arva et stagna et in modum solitudinum hinc silvae,
inde aperta spatia et prospectus: magistris et machina·-
toribus Severo et Celere, quibus ingenium et audacia
erat, etiam quae natura denegavisset, per artem tentare
et viribus principis inludere. Namque ab lacu Averno
navigabilem fossam usque ad ostia Tiberina depressu-
ros promiserant, squalenti littore, aut per montes ad-
versos. Neque enim aliud humidum gignendis aquis
occurrit, quam Pomptinae paludes: cetera abrupta aut
arentia: ac, si perrumpi possent, intolerandus labor,
nec satis caussae. Nero tamen, ut erat incredibilium
cupitor, effodere proxima Averno iuga connixus est:
manentque vestigia inritae spei.

ta. Ceterum urbis, quae domui supererant, hon,
ut post Gallica incendia, nulla distinctione, nec passim
uecta, sed dimensis vicorum ordinibus et latis viarum

