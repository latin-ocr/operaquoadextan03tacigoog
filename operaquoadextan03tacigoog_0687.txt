AGRlcoLA. cAP. 9. 10. 27¹7

⁴ 9. Revertentem ab legatione legionis d. Vespasia-
nus inter patricios adscivit, ac deinde provinciae Aqui-
taniae praeposuit, splendidae in primis dignitatis, ad·-
ministratione ac spe consulatuS, cui destinarat. Cre-'
dunt plerique, militaribus ingeniis subtilitatem deesse:
quia castrensis iurisdicti0‚ secura et obtusior ac plura
manu agens, calliditatem fori non exerceat. Agricola
naturali prudentia, quamvis inter togatoS, facile iuste-
que agebat. Iam vero tempora curarum remissionum-,-
que divisa. Ubi conventus ac iudicia poscerent, graviS,
intentus, severus, et saepius misericors: ubi officio
satisfactum, nulla ultra potestatis persona. Tristitiam ⁸
et adrogantiam et avaritiam exuerat: necilli, quod est
rarissimum, aut facilitas auctoritatem, aut severitas
amorem, deminuit. integritatem atque abstinentiam
in tanto viro referre, iniuria virtutum fuerit. Ne famam
quidem, cui etiam saepe boni indulgent, ostentanda
virtute aut per artem quaesivit: procul ab aemulatione
adversus conlegae, procul a contentione adversus pro-
curatores. Et vincere inglorium, et adteri sordidum,
arbitrabatur. Minus triennium in ea legatione deten-
tus, ac statim ad spem consulatus revocatus est, comi-

. tante opinione, Britanniam ei provinciam dari: nullis

in hoc suis ser-monime, sed quia par videbatur. -Haud
semper errat fama ; aliquando et elegit. Consul egre-
giae tum spei filiam iuveni mihi despondit, ae post
consulatum conlocavit, et statim Britanniae praepositus
est, adiecto pontificatus sacerdotio.

lo. Britanniae situm populosque, multis scriptori-
bus memoratos, non in comparationem curae ingeniive
referam, sed quia tum primum perdomita· est. ltaque
quae priores, nondum comperta, eloquentia percoluere,
rerum fide tradentur. Britannia, insularum, quas Ro-

