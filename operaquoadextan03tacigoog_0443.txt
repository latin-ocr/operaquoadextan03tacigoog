ι. c. 70.) ι, 1 Β. 1. c A P. 38—40. 25

praecipuum pessimorum incitamentum ‚ quod boni
maerebant.

39.1am exterritus Piso fremitu crebrescentis se-
ditionis, et vocibus in urbem usque resonantibuS,
egressum interim Galbam, et foro adpropinquantem,
adsecutus erat: iam Marius Celsus haud laeta retule-
rat. cum alii, in palatium redire, alii, Capitolium pete-
re, plerique, rostra occupanda, censerent, plures tan-
tum sententiis aliorum contradicerent, utque evenit in
consiliis infelicibus», optima viderentur quorum tem-
pus effugerat. Agitasse Laco, ignaro Galba, de occi-
dendo T. Vinio dicitur, sive ut poena eius animos mili-
tum mulceret, seu conscium Othonis credebat, acl po-
stremum vel odio. Haesitationem adtulit tempus ac
locus, quia, initio caedis orto, difficilis modus. Et tur
bavere consilium trepidi nuntii ac proximorum diffu-
gia, languentibus omnium studiis, qui primo alacres
fidem atque animum ostentaverant.

40. Agebatur huc illuc Galba, vario turbae fluctu-
antis inpulsu: completis undique basilicis ae templis,
lugubri prospectu. Neque populi aut plebis ulla vox,
sed adtoniti vultus et conversae ad omnia auree. Non
tumultus, non quies: quale magni metus et magnae
irae silentium est. Othoni tamen, aroenari plebem, nun-
tiabatur. Ire praecipites et occupare pericula iubet.
Igitur milites Romani, quasi Vologesen aut Pacorum
avito Arsacidarum solio depulsuri, ac non imperatorem
suum inermem et senem trucidare pergerent, disiecta
plebe, proculcato senatu, truces armis, rapidis equis
forum inrumpunt. Nec illos Capitolii adspectus, et
inminentium templorum religio, et priores et futuri
principes terruere, quominus facerent scelus, cuius
ultor est, quisquis suecessit.

