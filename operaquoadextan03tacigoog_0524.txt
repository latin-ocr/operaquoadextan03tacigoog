106 msa-calanum (mmm.

rens: a quo neglectus, in nullo Othoniani belli usu
ruit. Labantibus Vitellii rebus, Vespasianum secutus,
grande momentum addidit, strennus manu, sermone
promptus, serendae in alios invidiae artifex, discordiis
et seditionibus potens, raptor, largitor, pace pessimus,
bello non spernendus. luncti inde Moesici ac Panno-
nici exercitus, Dalmaticum militem traxere, quamquam
consularibus legatis nihil turbantibus. Titus Ampius
Flavianus Pannoniam, Poppaeus Silvanus Dalmatiam
tenebant, divites senes. Sed procurator aderat Corne-
lius Fuscus, vigens aetate, claris natalibus. Prima
iuventa quietis cupidine senatorium ordinem exuerat.
Idem pro Galba dux coloniae suae, eaque opera procu-
rationem adeptus, susceptisÎ‡ Vespasiani partibus, acer-
rimam bello facem praetulit: non tam praemiis peri-
culorum, quam ipsis periculis, laetus: pro certis et
olim partis nova, ambigua, ancipitia malebat. Igitur
movere et quatere, quidquid usquam aegrum foret, ad-
grediuntur. Scriptae in Britanniam ad quartadecima-
nos, in Hispaniam ad primanos epistolae3 quod utra-
que legio pro Othone, adversa Vitellio suerat. Spar-
guntur per Gallias litterae: momentoque temporis
flagrabat ingens bellum , illyricis exercitibus palam
desciscentibus, ceteris fortunam secuturis.

87. Dum haec per provincias a Vespasiano duci-
busque partium geruntur, Vitellius contemptior in dies
segnior-que, ad omnis municipiorum villarumque
amoenitates resistens, gravi urbem agmine petebat.
Sexaginta millia armatorum sequebantur, licentia con-
ruptaz calonum numerus amplior: procacissimis etiam
inter servos lixarum ingeniis: tot legatorum amico-
rumque comitatus, inhabilis ad parendum, etiamsi
summa modestia regeretur. Onerabant multitudinem

