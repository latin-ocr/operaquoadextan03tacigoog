ι. c. τὀ.) mn. 11. c ΑΡ, 94-96. m

donativum et deesse pecuniam omnia alia militi largi-
ebatur. Liberti principum c serre pro numero man-
cipiorum, ut tributum, iussi. lpse, sola rdendi cura,
stabula aurigis exstruere: circum gla iatorum fera-
rumque spectaculis opplere: tamquam in summa
abundantia, pecuniae inludere.

95. Quin et natalem Vitellii diem Caecina ac Va-
lens, editis tota urbe vicatim gladiatoribus celebravere,
ingenti paratu et ante illum diem insolito. Laetum
foedissimo cuique, apud bonos invidiae fuit, quod ex-
structis in campo Martio arie, inferias Neroni fecisset.
Caesae publice victimae cremataeque: facem Augusta-
les subdidere: quod sacerdotium, ut Romulus Tatio ‚
regi, ita Caesar Tiberius Iuliae genti sacravit. Non-
dum quartus a victoria mensi5‚ et libertus Vitellii Asi-
aticus Polycletos‚ Patrobios et vetera odiorum nomina
aequabat. Nemo in illa aula probitate aut industria
certavit: unum ad potentiam iter, prodigis epulis et
sumptu ganeaque satiare inexplebiles Vitellii libidines,
Ipse abunde ratus, si praesentibus frueretur3 nec in
longius consultans, novies millies sestertium paucissi-
mis mensibus intervertisse creditur. Magna et misera
’ civitas, eodem anno OthonemVitelliumque passa, inter
Vinios, Fabios, Icelos, Asiaticos, varia* et pudenda sorte
agebat3 donec successere-Mucianus et Marcellus et
magis alii homineS‚ quam alii mores,

96. Prima Vitellio tertiae legionis desectio nuntia-
tur, missis ab Aponio Saturnino epistolis, antequam is
quoque Vespasiani partibus adgregaretur. Sed neque
Aponius cuncta, ut trepidans re subita, perscripserat,
et amici adulantes mollius interpretabantur: unius le-
qiom‘s eam seditionem ‚· ceteris exercitibus constare fi·-
darn. In hunc modum etiam Vitellius apud milites

