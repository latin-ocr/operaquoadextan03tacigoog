92 Hts’rORIARUM (musam

ne miminum ausus est. lamque adsertor Galliarum
et deus (nomen id sibi indiderat) concitis octo millibus
hominum, proximos Aeduorum pagos trahebat3 cum
gravissima civitas, electa iuventute, adiectis a Vitellio
cohortibus, fanaticam multitudinem disiecit. Captus
in eo proelio Mariccus ac mox feris obiectus, quia non
laniabatur, stolidum vulgus inviolabilem credebat, do-
nec, spectante Vitellio, interfectus est.

62. Nec ultra in defectores aut bona cuiusquam
saevitum. Rata fuere eorum, qui acie Othoniana ceci·-
derant, testamenta, aut lex intestatis. Prorsus, si lu·-
xuriae temperaret, avaritiam non timeres, - Epularum
foeda et inexplebilis libido: ex urbe atque Italia inri-
tamenta gulae gestabantur, strepentibus ab utroque
mari itineribus: exhausti conviviorum adparatibus
principes civitatum: vastabantur ipsae civitates: de-
generabat a labore ac virtute miles, adsuetudine volu-
ptatum et contemptu ducis. Praemisit in urbem edi-
ctum, quo vocabulum Augusti differret, Caesaris non
reciperet, cum de potestate nihil detraheret. Pulsi
Italia mathematici. Cautum severe, ne equites Rom.
ludo et arena polluerentur. Priores id principes pecu·-
nia et saepius vi perpulerant: ac pleraque municipia
et coloniae aemulabantur, cormptissimum quemque
adolescentium pretio inlicere.

63. Sed Vitellius adventu fratris et inrepentibus
dominationis magistris superbior et atrocior, occidi
Dolabellam iussit, quem in coloniam Aquinatem sepo-
situm ab Othone retulimuS. Dolabella, audita morte
OthoniS, urbem introierat. td ei Plancius Varus, prae-
tura functus, ex intimis Dolabellae amicis, apud Fla-
vium Sabinum, praefectum urbis, obiecit, tamquam,

vta custodia, ducem se victis partibus ostentasset.

