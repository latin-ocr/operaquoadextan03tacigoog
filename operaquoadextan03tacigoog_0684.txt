274 0. CORNELII TAGITI·

honori Agricolae, soceri mei, destinatus, professione
pietatis aut laudatus erit aut excusatus.

4. Gnaeus lulius Agricola, vetere et inlustri Foro-
iuliensium colonia ortus, utrumque avum procuratorem
Caesarum habuit: quae equestris nobilitas est. Pater
lulius Graecinus, senatorii ordinis, studio eloquentiae
sapientiaeque notus, iisque virtutibus iram Caii Caesa-
ris meritus. Namque M. Silanum adcusare iussus et,
quia abnuerat, interfectus est. Mater Iulia Procilla fuit,
rarae castitatis. ln huius sinu indulgentiaque educa-

 

tus, per omnem honestarum artium cultum pueritiam ’

adolescentiamque transegit. Arcebat eum ab inlece-
bris peccantium, praeter ipsius bonam integramque
naturam, quod statim parvulus sedem ac magistram
studiorum Massiliam habuerit, locum Graeca comitate
et provinciali parsimonia mistum ac bene compositum.
Memoria tene0, solitum ipsum narrare, se in prima iu—
venta studium philosophiae acrius, ultra quam conces-
sum Romano ac senatori, hausisse, ni prudentia matris
incensum ac flagrantem animum coercuisset. Scilicet
sublime et erectum ingenium pulchritudinem ac spe-
ciem excelsae magnaeque gloriae vehementius, quam
caute, adpetebat. Mox mitigavit ratio et aetas: reti-
nuitque, quod est difficillimum, ex sapientia modum.

5. Prima castrorum rudimenta in Britannia Sueto-
nio Paullin0, diligenti ac moderato duci, adprobavit,
electus, quem contubernio aestimaret. Nec Agricola
licenter, more iuvenum, qui militiam in lasciviam ver-
tunt, neque segniter ad voluptates et commeatus titu-
lum tribunatus et inscitiam retulit: sed noscere pro—
vinciam, nosci exercitui, discere a peritia, sequi optir
mos, nihil adpetere in iactationem, nihil ob formidinem
recusare, simulque anxius et intentus agere. Non sa-

Q„

