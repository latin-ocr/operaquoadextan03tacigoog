με. το.) mn. 1. car. 43—45. 27

Pisoni effugium dedit. Piso in aedem Vestae pervasit,
exceptusque misericordia publici servi et contubernio
eius abditus, non religione nec caerimoniis, sed latebra
inminens exitium differebat: cum advenere , missu
Othonis, nominatim in caedem eius ardenteS, Sulpicius
Florus, e Britannicis cohortibus, nuper a Galba civitate
donatae, et Statius Murcus, speculator: a quibus pro-
tractus Piso, in foribus templi trucidatur.

tt. Nullam caedem Otho maiore laetitia excepisse,
nullum caput tam insatiabilibus oculis perlustrasse di-
citur: seu tum primum levata omni sollicitudine mens
vacare gaudio coeperat: seu recordatio maiestatis in
Galba, amicitiae in Τ. Vinio, quamvis inmitem animum
imagine tristi confuderat: Pisonis, ut inimici et aemuli,
caede laetari, ius fasque credebat. Praefixa contis ca-
pita gestabantur, inter signa cohortium, iuxta aquilam
legionis: certatim ostentantibus cruentas manus, qui
occiderant, qui interfuerant, qui vere,qui falso, ut pul-
chrum et memorabile, facinus iactabant. Plures quam
CXX libellos praemia exposcentium, ob aliquam nota-
bilem illa die operam, Vitellius postea invenit: omnes-
que conquiri et interfici iussit: non bonore Galbae,
sed tradito principibus more, munimentum ad prae-
sens,.in posterum ultionem.

45. Alium crederes senatum, alium populum. Ru-
ere cuncti in castra, anteire proximos, certare cum
praecurrentibus, increpare Galbam, laudare militum
iudicium, exosculari Othonis manum: quantoque ma-
gis falsa erant, quae fiebant, tanto plura facere. Nec
aspernabatur singulos Otho, avidum et minacem mili-
tum animum voce vultuque temperans. Marium Cel-
sum, consulem designatum, et Galbae usquein extre·
mas res amicum fidumque, ad supplicium expostula-

