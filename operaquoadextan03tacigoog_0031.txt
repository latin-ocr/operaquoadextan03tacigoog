a. c. 14.) nra. 1. cAP. ³2—34. 23

retur. Cassius Chaerea, mox caede C. Caesaris memo-
riam apud posteros adeptus, tum adulescens et animi
ferox, inter obstantes et armatos ferro viam patefecit.

Non tribunus ultra, non castrorum praefectus ius ob- ·

tinuit: vigilias , stationes , etsi qua alia praesens usus
indixerat, ipsi partiebantur. Id, militares animos al·—
tius coniectantibus, praecipuum indicium magni atque
impiacabilis motus,quod neque disiecti,nec paucorum
instinctu , sed pariter ardescerent, pariter silerent;

tanta aequalitate et constantia, ut regi crederes, ·

33. Interea Germanico, per Gallias, ut diximus,
census accipienti, excessisse Augustum , adfertur.
Neptem eius , Agrippinam , in matrimonio, pluresque
ex ea liberos habebat. Ipse Druso ‚ fratre Tiberii , ge-
nitus, Augustae nepos: sed anxius occultis in se patrui
aviaeque odiis, quorum caussae acrioreS,quia iniquae.
Quippe Drusi magna apud populum Rom. memoria,
credebaturque, si renim potitus foret, libertatem reddi-
turus: unde in Germanicum favor, et spes eadem.
Nam iuveni civile ingenium , mira comitas et diversa
a Tiberii sermone, vultu , adrogantibus et obscuris.
Accedebant muliebres offensiones , novercalibus Liviae
in Agrippinam stimulis3 etque ipsa Agrippina paullo
mmmotior, nisi quod castitate et mariti amore quam-
vis indomitum animum in bonum vertebat.

34. Sed Germanicus„ quanto summae spei propior,
tanto impensius pro Tiberio niti. Sequanos proximos
et Belgarum civitates in verba eius adigit. Dehinc,
audito legionum tumultu, raptim profectae, obvias ex-
tra castra habuit , deiectis in terram oculis , velut poe-
nitentia. Postquam vallum iniit, dissoni questus au-
diri coepere: et quidam , prensa manu eius v, per spe-
dem exosculandi , inseruerunt digitos , ut vacua denti·

