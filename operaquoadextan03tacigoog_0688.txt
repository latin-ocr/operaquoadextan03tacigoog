278 c, CORNELII ΤΑοῙΤῙ

mana notitia complectitur, maxima, spatio ac coelo in
Orientem Germaniae, in Occidentem Hispaniae obten-
ditur: Gallis in meridiem etiam inspicitur: septem·-
trionalia eius, nullis contra terrie, vasto atque aper-
to mari pulsantur. Formam totius Britanniae Livius
veterum, Fabius Rusticus recentium eloquentissimi
auctoreS‚ oblongae scutulae vel bipenni adsimulavere.
Et est ea facies citra Caledoniam, unde et in universum
fama est transgressa. Sed inmensum et enorme spa-
tium procurrentium extremo iam litore terrarum, velut
in cuneum tenuatur. Hanc oram novissimi maris tunc
primum Romana classis circumvecta, insulam esse

' Britanniam adfirmavit, ac simul incognitas ad id tem-

pus insulae, quas Orcadas vocant, invenit domuitque.
Dispecta est et Thule, quam hactenus nix et hiems ab-
diderat; sed mare pigrum et grave remigantibus. Per-
hibent, ne ventis quidem perinde adtolli: cred0‚ quod
rariores terrae montesque, caussa ac materia tempesta-
tum, et profunda moles continui maris tardius inpelli-
tur. Naturam Oceani atque aestus neque quaerere bu-
ius operis est, ac multi retulere. Unum addiderim:
nusquam latius dominari mare, multum fluminum huc
atque illuc ferre, nec litore tenus adcrescere aut resor—
beri, sed influere penitus atque ambire, et iugis etiam
atque montibus inseri velut in suo.

Η. Ceterum, Britanniam qui mortales initio colu-
erint, indigenae an advecti, ut inter barbaroS, parum
compertum. Habitus corporum varii: atque ex eo ar-
gumenta. Namque rutilae Caledoniam habitantium
comae, magni artus, Germanicam originem adseverant.
Silurum colorati vultus et torti plerumque crines, et
posita contra Hispania, Iberos veteres traiecisse easque
§edes occupasse, fidem faciunt. Proximi Gallis et si-

