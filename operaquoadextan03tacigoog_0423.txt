ΜΒ. 1. CAP. 1. · 3

ditio gravis, ln ipsa urbe temere orta, cum magno metu atque
discrimine primorum civitatis, precibus et lacrymis Othonis eom-
ponItur, qui 83. 84. milites ad concordiam et modestiam hortatur.
85. Istis compositis, omnia suspicionum et formidinis plena, praeci-
puo patrum metu. 86. Prodigia Othonis cladem praesagientia.
87. Is, lustrata urbe, Narbonensem Galliam adgredi statuit et
88.'cum multis nobilibus L. Vitellium aemuli fiatrem secum ducit.
89. Inde varii animorum motus. 90. commendata patribus repu-
blica Otho festinat ad bellum. Trachali eloquentia. usus Otho, in
quem studia et voces vulgi.
Gesta haec paucis mensibus, imp. Serv. Galba et T. Vinio coss.

⁴. Initium mihi operis Ser. Galba iterum, T. Vi-
nius consules erunt. Nam post conditam urbem se·-
ptingentos et viginti prioris aevi annos multi aucto-
res retulerunt, dum res populi Rom. memorabantur
pari eloquentia ac libertate. Postquam bellatum apud
Actium, atque omnem potestatem ad unum conferri
pacis interfuit, magna illa ingenia cessere. Simul
veritas pluribus modis infracta, primum inscitia rei-
publicae ut alienae, mox libidine adsentandi, aut
rursus odio adversus dominantes. lta neutris cura
posteritatis, inter infensos vel obnoxios, Sed ambi-
tionem scriptoris facile averseris; obtrectatio et livor
pronis auribus accipiuntur: quippe adulationi foe-
dum crimen servitutiS, malignitati falsa species li·-
bertatis inest. Mihi Galba, Otho, Vitellius nec benefi-
cio nec iniuria cogniti. Dignitatem nostram a Vespa-
siano inchoatam, a Tito auctam, a Domitiano longius
provectam non abnuerim: sed inconruptam fidem
professis nec amore quisquam et sine odio dicendus
est. Quodsi vita suppeditet, principatum d. Nervae
et imperium Traiani, uberiorem securioremque ma-
teriam, ‚senectuti seposui: rara temporumfelicitate,
ubi sentire, quae velie, et, quae sentias, dicere lice*

Aa

