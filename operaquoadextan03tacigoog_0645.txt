A.c.⁷1.) Lm. v. cAP. e-.-11. 235

motum Caesaris mors diremit. Claudius, defunctis
regibus aut ad modicum redactis, Iudaeam provinciam
equitibus Romanis aut libertis permisit. E quihus
Antonius Felix per omnem saevitiam ac libidinem ius
regium servili ingenio exercuit, Drusilla, Cleopatrae et
Antonii nepte, in matrimonium accepta: ut eiusdem
Antonii Felix progener, Claudius nepos esset.

⁴0. Duravit tamen patientia Iudaeis usque ad Ges-
sium Florum procuratorem. Sub eo bellum ortum.
Et comprimere coeptantem Cestium Gallum, Syriae
legatum, varia proelia ac saepius adversa excepere.
Qui ubi fate, aut taedio occidit, missu Neronis Vespa-
sianus fortuna famaque et egregiis ministris,intra duas
aestateS, cuncta camporum omnesque, praeter Hieroso—
lyma, urbes, victore exercitu tenebat. Proximus annus
c1vili bello intentus, quantum ad ludaeos, per otium
transiit. Pace per Italiam parta, et externae curae re-
diere. Augebat iras, quod soli Iudaei non cessissent.
Simul manere apud exercitus Titum, ad. omnes princi-
patus novi eventus casusve utilius videbatur. Igitur
castris, uti diximus, ante moenia Hierosolymorum po-
sitis, instructas legiones ostentavit.

Η. Iudaei sub ipsos muros struxere aciem, rebus
secundis longius ausuri, et, si pellerentur, parato per-
fugio. Missus in eos eques cum expeditis cohortibus
ambigue certavit. Mox cessere hostes, et sequentihus
diebus crebra pro portis proelia serebant: donec adsi-
duis damnis intra moenia pellerentur. Romani ad op-
pugnandum versi. Neque enim dignum videbatur,
famem hostium opperiri: poscebantque pericula pars
virtute, multi ferocia et cupidine praemiorum. Ipsi
Tito Roma et opes voluptatesque ante oculos: ac, ni
statim Hierosolyma conciderent, morari videbantur.

