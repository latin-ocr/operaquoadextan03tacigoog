326» DE ORATORIBUS

quo· inpetu saeculum nostrum defendit! quam copiose
ac varie vexavit antiquos! quanto non solum ingenio
ac spiritu, sed etiam eruditione et arte, ab ipsis mutu-
atus est, per quae mox ipsos incesseret! Tuum tamen,
Messala, promissum inmutasse non debet. Neque
enim defensorem antiquorum exigimuS‚ nec quem-
quam nostrum, quamquam modo laudati sumuS, his,
quos insectatus est Aper, comparamus, Ae ne ipse
quidem ita sentit, sed more veteri et a vestris philoso-
phis saepe celebrato, sumpsit sibi contradicendi partes,
Igitur exprome nobis, non laudationem antiquorum,
(satis enim illos fama sua laudat), sed caussaS‚ curin
tantum ab eloquentia eorum recesserimus3 cum prae-
sertim centum et XX annos ab interitu Ciceronis in
hunc diem effici, ratio temporum conlegerit.

25. Tum Messala: Sequar praescriptam a te, Ma-
terne, formam. Neque enim diu contradicendum est
Apro, qui primum, ut opinor, nominis controversiam
movit, tamquam parum proprie antiqui vocarentur,
quos satis constaret ante centum annos fuisse. Mihi
autem de vocabulo pugna non est, sive illos antiquos,
sive maiores», sive quo alio mavult nomine, adpellet:
dummodo in confesso sit, eminentiorem illorum tem-
porum eloquentiam fuisse. Ne illi quidem parti ser-
monis eius repugno, siquidem omnes fatemur, plures
formas dicendi etiam iisdem saeculis, nedum diversiS,
exstitisse. Sed quomodo inter Atticos oratores primae
Demostheni tribuuntur, proximum autem locum Ae—
schines et Hyperides et Lysias et Lycurgus obtinent,
omnium autem consensu haec oratorum aetas maxime
probatur3 sic apud nos Cicero quidem ceteros eorun-
dem temporum disertos antecessit, Calvus autem et
Asinius et Caesar et Coelius et Brutus suo iure et prio-

 

